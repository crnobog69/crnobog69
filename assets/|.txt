Када би прошао стазама мог детињства!
Када би попио воду са мојих извора!
Када би осетио благодат мојих манастира!
Када би окусио погачу коју рађа моја земља!
Када би крочио на моја брда и у моје долине!
Када би видео моја житна поља!
Када би окусио плодове мојих воћњака!
Када би окусио Свету лозу из рајске баште!
Када би те миловао ветар мога краја!
Када би те заболела суза наших мајки!
Када би те лечила песма косовска!
Када би те заболело камење на споменицима мојих предака!
Када би додирнуо воду са Бистрице!
Када би осетио топлину камена Високих Дечана!
Када би дотакао снег са Шар Планине!
Када би те огрејало сунце над мојом земљом!
Када би те дотакао благодат Зочишта!
Када би те чувала молитва Девичка!
Када би жедну душу напојио водом са Шадрвана у Призрену!
Када би једну ноћ слушао Бистрицу крај Архангела!
Када би осетио загрљај Љевишке!
Када би удахнуо ваздух из Пећке Патријаршије!
Када би помиловао камење на Грачаници!
Када би осетио мирис проливене крви са Газиместана!
Када би ти у башти расли божурови!
Када би те будила звона Грачанице!
Када би те успављивао мирис тамјана из Драганца!
Када би осетио хладовину мојих шума!
Када би осетио топлину душа неше деце!
Када би чуо пој славуја са крстова хочанских храмова!
Када би крочио на прагове мојих домова!
Када би се погледао у огледалу старих прича!
Када би чуо звекет сабље на Косову пољу!
Када би осетио бол у души, а не само у телу!
Када би осетио тишину која говори гласније од свих речи!
Када би корачао стазама које воде ка небу!
Када би те загрлила мајка која је изгубила сина!
Када би видео осмех детета које се радује једноставности!
Када би осетио трептај душе док звоне звона у празнични дан!
Када би заспао под звезданим небом које чува тајне векова!
Када би се умио сузама старих предака!
Када би осетио понос који није створен у сјају, већ у патњи и борби!
Када би чуо шапат земље која је упила крв и зној многих генерација!
Када би осетио мирис тек покошене траве на ливадама где су се некада играла деца!
Када би видео светлост која се пробија кроз облаке и пада на твој пут!
Када би чуо музику ветра који доноси сећања на давна времена!
Када би осетио трепет живота у сваком камену, сваком дрвету, свакој реци!
Када би у срцу носио благослов земље коју су чували наши преци!
Када би разумео љубав која се не изговара, већ осећа у дубини душе!
Када би чуо шапат анђела који чувају наше светиње!
Када би у себи пронашао корене који те везују за ову свету земљу!
Када би те пробудио пој петлова на свитање новог дана!
Када би те загрејала ватра огњишта која никад не гасну!
Када би... !

Можда би другачије размишљао, Србине! 
.
